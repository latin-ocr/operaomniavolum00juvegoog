Juvnnsms. 1289

gerent. Qua ratione etsi parum proficitur, nisi tum ab aliis jam
omnia satis illustrata sunt, nihilque praeteritum est, quod luce ali-
qua indigeat, tum aptissima tantum et ceteris probabiliora solerter
ex iis excerpuntur, non mirum tamen est, eam multis arrisisse, cum
tantopere blandiatur et desidiae, et inani famae cupidini, quae alienis
gloriari bonis alienisque pennis se exornare amnt. cupidissime
illam prae ceteris arripuere Batavi, qui eandem, per se jam satis
commodam ac facilem, multo quoque expeditiorem reddiderunt,
invecto more Auctorum classicorum vel cum omnibus fere variorum
Notis, vel cum integris virorum doctorum commentariis edendorum.
illam rationem secutus est Schrevelius inde ab a. 1648. utramque
vero Herminius a. 1685. compilatores nimis seduli, ne dicam
inepti, in quorum editionibus, quae superiores interpretes ad siugu-
las voces sententiasque illustrandas observaverant, etiam maxime
aliena, arguta, vulgaria, et absurda, neque semel, sed saepius a
pluribus verbisque tantum aliis notata, sine ullo animi judicio ac
delectu cumulata atque congesta sunt, quibus lector oneratur
iungis, quam adjuvatur.

Saecnlo denique xvut. non novos potita nactus est interpretes,
preter Marsballum, (lond. 1723.) qui tantum non omnia debet
Lubino, et quosdam eruditos Anglos, Italos, et Germanos, qui ver-
sionibus suis annotationes subjecerunt, in quibus multa quidem in-
sunt bona, sed quae non pmnibus lectorum desideriis satis faciunt.

Jam si omnia, quae a nobis et singulatim et universe dicta sunt,

collegeris, facile intelligitur, quam parum adhuc editorum Iuvenalis
stnd'm tum in emendationem contextus, tum in summam interpreta-
tionis profecerint, et quam vere dixerit Fabricius: (in Bibl. Lat.
Τ. ιι. p. 362. edit. Ernest. Lips. 1773.) ‘ Cum Henninii editio
sit nimis onerata notis, nec ad usum satis apta, cum adeo multis
locis sit querendum, si scire interpretum sententias velis, omnino-
que nondum satisfactum sit in hoc scriptore: optandum videtur,
ut aliquis vir doctus, tum literis Latinis egregie instructus, tum in
satiricis scriptoribus cognoscendis tritus, suscipiat novam editio-
nem, etiam mole minorem Henniniana, et ad eam bene curandam
ante omnia libros scriptos et editt. excutiat paulatim, ut materiam
ei instituto aptum habeat, per quam deinde et purgare Satires, et
illustrare deiude possit.'

